
<html xmlns="http://www.w3.org/1999/xhtml">
<head>
<meta http-equiv="Content-Type" content="text/html; charset=utf-8" />
<style type="text/css">
#apDiv1 {
	width: 200px;
	height: 38px;
	z-index: 1;
	left: 60%;
	top: 75%;
	text-align: center;
	font-size: 24px;
	position: fixed;
}

</style>
</HEAD>
<BODY>
<P align=center>唐诗三百首-----五言古诗</P>
<table width="600" border="0" align="center" cellpadding="0" cellspacing="0">
  <tr>
    <td width="300" valign="top"><p align="left">001张九龄：感遇四首之一<br>
  003张九龄：感遇四首之三&nbsp;&nbsp;&nbsp;&nbsp;&nbsp;&nbsp;&nbsp; <br>
  005李白：下终南山过斛斯山人宿置酒&nbsp;&nbsp;&nbsp;&nbsp;&nbsp;&nbsp; <br>
  007李白：春思&nbsp;&nbsp;&nbsp;&nbsp;&nbsp;&nbsp;&nbsp; <br>
  009杜甫：赠卫八处士<br>
  011杜甫：梦李白二首之一<br>
  013王维：送别 <br>
  015王维：青溪 <br>
  017王维：西施咏<br>
  019孟浩然：夏日南亭怀辛大 <br>
  021王昌龄：同从弟南斋玩月忆山阴崔少府<br>
  023綦毋潜：春泛若耶溪<br>
  025岑参：与高适薛据登慈恩寺浮图<br>
  027韦应物：郡斋雨中与诸文士燕集<br>
  029韦应物：寄全椒山中道士<br>
  031韦应物：夕次盱眙县<br>
  033韦应物：送杨氏女<br>
  <a href="#shi">035柳宗元：溪居</a></p></td>
    <td width="300" valign="top">002张九龄：感遇四首之二<br>
    004张九龄：感遇四首之四<br>
    006李白：月下独酌<br>
    008杜甫：望岳<br>
    010杜甫：佳人<br>
    012杜甫：梦李白二首之二<br>
    014王维：送綦毋潜落第还乡<br>
    016王维：渭川田家<br>
    018孟浩然：秋登兰山寄张五<br>
    020孟浩然：宿业师山房待丁大不至<br>
    022邱为：寻西山隐者不遇<br>
    <a href="#shi24">024常建：宿王昌龄隐居</a><br>
    026元结：贼退示官吏并序<br>
    028韦应物：初发扬子寄元大校书<br>
    030韦应物：长安遇冯著<br>
    032韦应物：东郊<br>
    034柳宗元：晨诣超师院读禅经</td>
  </tr>
</table>
<div id="apDiv1"><a href="index.html">返回首页</a></div>
<br>
<P align=center>&nbsp;</P>
<HR>

<p align="center">
  <br>
001张九龄：感遇四首之一</p>
<p align="center">孤鸿海上来，池潢不敢顾。<BR>
  侧见双翠鸟，巢在三珠树。<BR>
  矫矫珍木巅，得无金丸惧。<BR>
  美服患人指，高明逼神恶。<BR>
  今我游冥冥，弋者何所慕。
  <br>
　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">002张九龄：感遇四首之二
</p>
<p align="center">兰叶春葳蕤，桂华秋皎洁。<BR>
  欣欣此生意，自尔为佳节。<BR>
  谁知林栖者，闻风坐相悦。<BR>
  草木有本心，何求美人折？
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">003张九龄：感遇四首之三
</p>
<p align="center">幽人归独卧，滞虑洗孤清。<BR>
  持此谢高鸟，因之传远情。<BR>
  日夕怀空意，人谁感至精？<BR>
  飞沈理自隔，何所慰吾诚？
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">004张九龄：感遇四首之四
</p>
<p align="center">江南有丹橘，经冬犹绿林。<BR>
  岂伊地气暖，自有岁寒心。<BR>
  可以荐嘉客，奈何阻重深！<BR>
  运命惟所遇，循环不可寻。<BR>
  徒言树桃李，此木岂无阴？
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">005李白：下终南山过斛斯山人宿置酒
</p>
<p align="center">暮从碧山下，山月随人归，<BR>
  却顾所来径，苍苍横翠微。<BR>
  相携及田家，童稚开荆扉。<BR>
  绿竹入幽径，青萝拂行衣。<BR>
  欢言得所憩，美酒聊共挥。<BR>
  长歌吟松风，曲尽河星稀。<BR>
  我醉君复乐，陶然共忘机。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">006李白：月下独酌
</p>
<p align="center">花间一壶酒，独酌无相亲。<BR>
  举杯邀明月，对影成三人。<BR>
  月既不解饮，影徒随我身。<BR>
  暂伴月将影，行乐须及春。<BR>
  我歌月徘徊，我舞影零乱。<BR>
  醒时同交欢，醉后各分散。<BR>
  永结无情游，相期邈云汉。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">007李白：春思
</p>
<p align="center">燕草如碧丝，秦桑低绿枝。<BR>
  当君怀归日，是妾断肠时。<BR>
  春风不相识，何事入罗帏？
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">008杜甫：望岳
</p>
<p align="center">岱宗夫如何，齐鲁青未了。<BR>
  造化钟神秀，阴阳割昏晓。<BR>
  荡胸生层云，决眦入归鸟，<BR>
  会当凌绝顶，一览众山小。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">009杜甫：赠卫八处士
</p>
<p align="center">人生不相见，动如参与商。<BR>
  今夕复何夕，共此灯烛光。<BR>
  少壮能几时，鬓发各已苍。<BR>
  访旧半为鬼，惊呼热中肠。<BR>
  </p>
<p align="center">焉知二十载，重上君子堂。<BR>
  昔别君未婚，儿女忽成行。<BR>
  怡然敬父执，问我来何方。<BR>
  问答乃未已，驱儿罗酒浆。<BR>
  夜雨剪春韭，新炊间黄粱。<BR>
  主称会面难，一举累十觞。<BR>
  十觞亦不醉，感子故意长。<BR>
  明日隔山岳，世事两茫茫。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">010杜甫：佳人
</p>
<p align="center">绝代有佳人，幽居在空谷。<BR>
  自云良家子，零落依草木。<BR>
  关中昔丧乱，兄弟遭杀戮。<BR>
  官高何足论，不得收骨肉。<BR>
  世情恶衰歇，万事随转烛。<BR>
  夫婿轻薄儿，新人美如玉。<BR>
  合昏尚知时，鸳鸯不独宿。<BR>
  但见新人笑，那闻旧人哭！<BR>
  在山泉水清，出山泉水浊。<BR>
  侍婢卖珠回，牵萝补茅屋。<BR>
  摘花不插发，采柏动盈掬。<BR>
  天寒翠袖薄，日暮倚修竹。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">011杜甫：梦李白二首之一
</p>
<p align="center">死别已吞声，生别常恻恻。<BR>
  江南瘴疠地，逐客无消息。<BR>
  故人入我梦，明我长相忆。<BR>
  君今在罗网，何以有羽翼？<BR>
  恐非平生魂，路远不可测。<BR>
  魂来枫林青，魂返关塞黑。<BR>
  落月满屋梁，犹疑照颜色。<BR>
  水深波浪阔，无使蛟龙得。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">012杜甫：梦李白二首之二
</p>
<p align="center">浮云终日行，游子久不至。<BR>
  三夜频梦君，情亲见君意。<BR>
  告归常局促，苦道来不易。<BR>
  江湖多风波，舟楫恐失坠。<BR>
  出门搔白首，若负平生志。<BR>
  冠盖满京华，斯人独憔悴。<BR>
  孰云网恢恢，将老身反累。<BR>
  千秋万岁名，寂寞身后事。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">013王维：送别
</p>
<p align="center">下马饮君酒，问君何所之。<BR>
  君言不得意，归卧南山陲。<BR>
  但去莫复闻，白云无尽时。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">014王维：送綦毋潜落第还乡
</p>
<p align="center">圣代无隐者，英灵尽来归。<BR>
  遂令东山客，不得顾采薇。<BR>
  既至金门远，孰云吾道非？<BR>
  江淮度寒食，京洛缝春衣。<BR>
  置酒长安道，同心与我违。<BR>
  行当浮桂棹，未几拂荆扉。<BR>
  远树带行客，孤城当落晖。<BR>
  吾谋适不用，勿谓知音稀。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">015王维：青溪
</p>
<p align="center">言入黄花川，每逐青溪水。<BR>
  随山将万转，趣途无百里。<BR>
  声喧乱石中，色静深松里。<BR>
  漾漾泛菱荇，澄澄映葭苇。<BR>
  我心素已闲，清川澹如此。<BR>
  请留盘石上，垂钓将已矣。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">016王维：渭川田家
</p>
<p align="center">斜光照墟落，穷巷牛羊归。<BR>
  野老念牧童，倚杖候荆扉。<BR>
  雉［句隹］麦苗秀，蚕眠桑叶稀。<BR>
  田夫荷锄立，相见语依依。<BR>
  即此羡闲逸，怅然吟式微。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">017王维：西施咏
</p>
<p align="center">艳色天下重，西施宁久微。<BR>
  朝为越溪女，暮作吴宫妃。<BR>
  贱日岂殊众，贵来方悟稀。<BR>
  邀人傅脂粉，不自著罗衣。<BR>
  君宠益娇态，君怜无是非。<BR>
  当时浣纱伴，莫得同车归。<BR>
  持谢邻家子，效颦安可希！
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">018孟浩然：秋登兰山寄张五
</p>
<p align="center">北山白云里，隐者自怡悦。<BR>
  相望始登高，心随雁飞灭。<BR>
  愁因薄暮起，兴是清秋发。<BR>
  时见归村人，沙行渡头歇。<BR>
  天边树若荠，江畔洲如月。<BR>
  何当载酒来，共醉重阳节。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">019孟浩然：夏日南亭怀辛大
</p>
<p align="center">山光忽西落，池月渐东上。<BR>
  散发乘夜凉，开轩卧闲敞。<BR>
  荷风送香气，竹露滴清响。<BR>
  欲取鸣琴弹，恨无知音赏。<BR>
  感此怀故人，中宵劳梦想。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">020孟浩然：宿业师山房待丁大不至
</p>
<p align="center">夕阳度西岭，群壑倏已暝。<BR>
  松月生夜凉，风泉满清听。<BR>
  樵人归欲尽，烟鸟栖初定。<BR>
  之子期宿来，孤琴候萝径。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">021王昌龄：同从弟南斋玩月忆山阴崔少府
</p>
<p align="center">高卧南斋时，开帷月初吐。<BR>
  清辉淡水木，演漾在窗户。<BR>
  苒苒几盈虚，澄澄变今古。<BR>
  美人清江畔，是夜越吟苦。<BR>
  千里其如何，微风吹兰杜。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">022邱为：寻西山隐者不遇
</p>
<p align="center">绝顶一茅茨，直上三十里。<BR>
  扣关无僮仆，窥室惟案几。<BR>
  若非巾柴车，应是钓秋水。<BR>
  差池不相见，黾勉空仰止。<BR>
  草色新雨中，松声晚窗里。<BR>
  及兹契幽绝，自足荡心耳。<BR>
  虽无宾主意，颇得清净理。<BR>
  兴尽方下山，何必待之子。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">023綦毋潜：春泛若耶溪
</p>
<p align="center">幽意无断绝，此去随所偶。<BR>
  晚风吹行舟，花路入溪口。<BR>
  际夜转西壑，隔山望南斗。<BR>
  潭烟飞溶溶，林月低向后。<BR>
  生事且弥漫，愿为持竿叟。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center"><a name="shi24"></a>024常建：宿王昌龄隐居
</p>
<p align="center">清溪深不测，隐处唯孤云。<BR>
  松际露微月，清光犹为君。<BR>
  茅亭宿花影，药院滋苔纹。<BR>
  余亦谢时去，西山鸾鹤群。
  <br>
  　　　　　　　　　　　　　　<a href="#top">　&lt;&lt;&lt;top&gt;&gt;&gt;</a></p>
<p align="center">025岑参：与高适薛据登慈恩寺浮图
</p>
<p align="center">塔势如涌出，孤高耸天宫。<BR>
  登临出世界，磴道盘虚空。<BR>
  突兀压神州，峥嵘如鬼工。<BR>
  四角碍白日，七层摩苍穹。<BR>
  下窥指高鸟，俯听闻惊风。<BR>
  连山若波涛，奔凑如朝东。<BR>
  青槐夹驰道，宫馆何玲珑！<BR>
  秋色从西来，苍然满关中。<BR>
  五陵北原上，万古青蒙蒙。<BR>
  净理了可悟，胜因夙所宗。<BR>
  誓将挂冠去，觉道资无穷。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">026元结：贼退示官吏并序
</p>
<p align="center">昔岁逢太平，山林二十年。<BR>
  泉源在庭户，洞壑当门前。<BR>
  井税有常期，日晏犹得眠。<BR>
  忽然遭时变，数岁亲戎旃。<BR>
  今来典斯郡，山夷又纷然。<BR>
  城小贼不屠，人贫伤可怜。<BR>
  是以陷邻境，此州独见全。<BR>
  使臣将王命，岂不如贼焉！<BR>
  令彼征敛者，迫之如火煎。<BR>
  谁能绝人命，以作时世贤。<BR>
  思欲委符节，引竿自刺船。<BR>
  将家就鱼麦，归老江湖边。
    <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">027韦应物：郡斋雨中与诸文士燕集
</p>
<p align="center">兵卫森画戟，宴寝凝清香。<BR>
  海上风雨至，逍遥池阁凉。<BR>
  烦疴近消散，嘉宾复满堂。<BR>
  自惭居处崇，未睹斯民康。<BR>
  理会是非遣，性达形迹忘。<BR>
  鲜肥属时禁，蔬果幸见尝。<BR>
  俯饮一杯酒，仰聆金玉章。<BR>
  神欢体自轻，意欲凌风翔。<BR>
  吴中盛文史，群彦今汪洋。<BR>
  方知大蕃地，岂曰财赋强。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">028韦应物：初发扬子寄元大校书
</p>
<p align="center">凄凄去亲爱，泛泛入烟雾。<BR>
  归棹洛阳人，残钟广陵树。<BR>
  今朝为此别，何处还相遇。<BR>
  世事波上舟，沿洄安得住。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">029韦应物：寄全椒山中道士
</p>
<p align="center">今朝郡斋冷，忽念山中客。<BR>
  涧底束荆薪，归来煮白石。<BR>
  欲持一瓢酒，远慰风雨夕。<BR>
  落叶满空山，何处寻行迹。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">030韦应物：长安遇冯著
</p>
<p align="center">客从东方来，衣上灞陵雨。<BR>
  问客何为来，采山因买斧。<BR>
  冥冥花正开，扬扬燕新乳。<BR>
  昨别今已春，鬓丝生几缕。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">031韦应物：夕次盱眙县
</p>
<p align="center">落帆逗淮镇，停舫临孤驿。<BR>
  浩浩风起波，冥冥日沈夕。<BR>
  人归山郭暗，雁下芦洲白。<BR>
  独夜忆秦关，听钟未眠客。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">032韦应物：东郊
</p>
<p align="center">吏舍局终年，出郊旷清曙。<BR>
  杨柳散和风，青山澹吾虑。<BR>
  依丛适自憩，缘涧还复去。<BR>
  微雨霭芳原，春鸠鸣何处？<BR>
  乐幽心屡止，遵事迹犹遽。<BR>
  终罢斯结庐，慕陶真可庶。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">033韦应物：送杨氏女
</p>
<p align="center">永日方戚戚，出行复悠悠。<BR>
  女子今有行，大江溯轻舟。<BR>
  尔辈苦无恃，抚念益慈柔。<BR>
  幼为长所育，两别泣不休。<BR>
  对此结中肠，义往难复留！<BR>
  自小阙内训，事姑贻我忧。<BR>
  赖兹托令门，仁恤庶无尤。<BR>
  贫俭诚所尚，资从岂待周？<BR>
  孝恭遵妇道，容止顺其猷。<BR>
  别离在今晨，见尔当何秋。<BR>
  居闲始自遣，临感忽难收。<BR>
  归来视幼女，零泪缘缨流。
  <br>
  　　　　　　　　　　　　　　　&lt;&lt;&lt;top&gt;&gt;&gt;</p>
<p align="center">034柳宗元：晨诣超师院读禅经
</p>
<p align="center">汲井漱寒齿，清心拂尘服。<BR>
  闲持贝叶书，步出东斋读。<BR>
  真源了无取，忘迹世所逐。<BR>
  遗言冀可冥，缮性何由熟？</p>

<p align="center"><BR>
  道人庭宇静，苔色连深竹。<BR>
  日出雾露馀，青松如膏沐。<BR>
  澹然离言说，悟悦心自足。
  <br>
  　　　　　　　　　　　　　　　<a href="#top">&lt;&lt;&lt;top&gt;&gt;&gt;</a></p>
<p align="center"><a name="shi"></a>035柳宗元：溪居</p>
<p align="center">久为簪组累，幸此南夷谪。<BR>
  闲依农圃邻，偶似山林客。<BR>
  晓耕翻露草，夜榜响溪石。<BR>
  来往不逢人，长歌楚天碧。<BR>
  <br>
　　　　　　　　　　　　　　　<a href="#top">&lt;&lt;&lt;top&gt;&gt;&gt;</a></p>
</BODY>
</HTML>
